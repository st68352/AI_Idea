# AI_Idea
**AI Učební Plánovač**

# Shrnutí nápadu
Cílem projektu je vytvořit umělou inteligenci, která by generovala personalizovaný studijní plán pro uživatele na základě jejich cílů, preferencí, času a obtížnosti studijního materiálu. Systém by měl pomoci studentům, nebo samoukům naplánovat si své učení efektivně a hlavně realisticky.

# Pozadí projektu
Mnozí studenti mají problém s vytvořením realistického plánu učení, který odpovídá jejich časovým možnostem a cílům. Tento problém pak může vést k odkládání studia nebo podcenění požadavků na čas a úsilí.
Tento problém je velmi častý a týká se mnoha lidí. Většina lidí se dnes potýká s nedostatkem času a podceněním úsilí, které učivo vyžaduje.
Naší osobní motivací je usnadnit a zefektivnit proces učení pro každého, kdo se chce učit nové dovednosti nebo se připravovat na zkoušky. Věříme, že realisticky stanovený učební plán tomu pomůže. AI, která dokáže přizpůsobit studijní plán individuálním potřebám, je tedy velmi aktuální a relevantní.

# Data a AI techniky
# Zdroje
Projekt bude využívat data o učebních materiálech (např. texty, videa, testy), které jsou dostupné online. Zároveň by byla možnost vložit materiál (např. ve formátu PDF), nebo zadat počet stran, které je potřeba se naučit a jejich obtížnost. Dále bude potřebovat údaje o uživatelských cílech, časových možnostech, preferencích, které bude sbírat prostřednictvím interaktivního rozhraní.

# AI techniky
Natural Language Processing pro analýzu a kategorizaci učebních materiálů.
Strojové učení pro personalizaci studijního plánu na základě historie učení uživatele a jeho specifických potřeb.
Reinforcement Learning pro optimalizaci plánu v reálném čase a adaptaci na změny v pokroku studenta.
Klasifikace a klasterování pro segmentaci uživatelů do různých skupin a doporučení nejefektivnějších metod učení.

# Použití
Jak bude systém využíván?
Tento systém bude využíván jednotlivci, kteří se učí nové dovednosti a studenti. Pomůže jim vytvořit studijní plán, který bude odpovídat jejich cílům, časovým možnostem a úrovni dovedností. Plán bude zahrnovat optimální časovou organizaci.

# Kdo jsou lidé, kterých se řešení týká?
Systém je určen pro širokou veřejnost: studenty škol, pracovníky, kteří se potřebují vzdělávat v nových oblastech, a jednotlivce zaměřující se na samostudium. Pomůže i lidem, kteří se připravují na zkoušky a certifikace.

# Je důležité zohlednit pohledy všech zúčastněných stran.
Uživatelé mohou mít různé potřeby a preferencí v závislosti na jejich vzdělávacích cílech. Důležité je zohlednit zpětnou vazbu od uživatelů, aby se systém neustále zlepšoval a přizpůsoboval různým způsobům učení.

# Výzvy a omezení
Co projekt neřeší?
Projekt nezohlední emocionální nebo psychologické faktory, které mohou ovlivnit studium, jako je motivace, stres nebo úzkost z učení.

# Limity
Projekt bude závislý na kvalitě a dostupnosti dat. Pokud data o učebních materiálech nebo uživatelských preferencích nejsou správná, může to ovlivnit přesnost studijního plánu. Navíc není možné zaručit 100% efektivitu pro všechny typy uživatelů, protože učení je velmi individuální proces. Nemůže předvídat nečekané události – např. nemoc.

# Budoucnost projektu

# Jak by mohl váš projekt růst a dále se rozvíjet?
Tento projekt by mohl růst integrací s různými online vzdělávacími platformami, jako jsou Coursera, Udemy nebo Khan Academy. Další rozvoj by mohl zahrnovat pokročilé techniky analýzy chování uživatelů . Systém by mohl začít využívat i pokročilé způsoby analýzy progresu, např. sledování výkonu uživatele v reálném čase.

# Škálovatelnost?
Lze přidávat nové funkce, jako jsou podpora více jazyků nebo pokročilá analýza výsledků.

# Poděkování a zdroje
Autoři: Elvy Seidlerová, Markéta Ledvinová
Podobné projekty: Duolingo, Coursera
Zdroje: Inspirace čerpána z výzkumů o personalizovaném učení a předmětu FUVI1 na UPCE.
